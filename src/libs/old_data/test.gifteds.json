[
  {
    "_id": {
      "$oid": "6545fe673dfb3f79702aae00"
    },
    "id": 1,
    "tag": "โครงการพัฒนาความสามารถ",
    "name": "โครงการพัฒนาความสามารถพิเศษด้านคณิตศาสตร์",
    "engname": "",
    "status": "ผ่านการตรวจสอบ",
    "members": "45",
    "ig": "tugiftedmath",
    "facebook": "คณิตศาสตร์ เตรียมอุดมศึกษา",
    "others": "",
    "admission": "<p>การคัดเลือกนักเรียน Gifted แต่ละสาขาจะเกิดขึ้นหลังการประกาศผลการสอบเข้าม.4 ของโรงเรียนเตรียมอุดมศึกษา โดยทุกคนสามารถเลือกสมัครได้เพียง 1 สาขาเท่านั้น ในส่วนการคัดเลือกของห้อง Gifted Math คุณสมบัติแรกคือนักเรียนจะต้องสอบเข้ามาเรียนในสายการเรียนวิทย์-คณิต ไม่ว่าจะเป็นการสอบเข้าในรูปแบบใดก็ตาม โดยทั่วไปขั้นตอนการคัดเลือกจะมีการยื่น Portfolio ควบคู่กับการพิจารณาคะแนนตอนสอบเข้าในรายวิชาคณิตศาสตร์และวิทยาศาสตร์ และมีการสอบคัดเลือกข้อเขียนก่อนจะคัดเลือกรอบสุดท้ายด้วยการสอบสัมภาษณ์ แต่ทั้งนี้กระบวนการและเกณฑ์การคัดเลือกจะมีความแตกต่างกันไปแต่ละปี โดยสามารถติดตามได้จากช่องทางการประชาสัมพันธ์จากประกาศของโรงเรียนโดยตรงและหมวดคณิตศาสตร์ สำหรับปีที่ผ่านมา หรือ GM21 มีกระบวนการและเกณฑ์การคัดเลือกดังนี้ คุณสมบัติ 1.นักเรียนเป็นผู้ผ่านการคัดเลือกเป็นนักเรียนโรงเรียนเตรียมอุดมศึกษาสายการเรียนวิทย์-คณิต (โควตาจังหวัด / โควตาโอลิมปิกวิชาการ / รอบทั่วไปลำดับที่ 1-750 เท่านั้น) 2.นักเรียนต้องไม่เป็นผู้สมัครเข้าโครงการ Gifted สาขาอื่น ขั้นตอนการคัดเลือก รอบที่ 1 พิจารณาจากคะแนนสอบข้อเขียน : เมื่อเปิดรับสมัคร นักเรียนสามารถเข้าไปลงทะเบียนในระบบได้ทันที และหลังจากรับสมัครเป็นที่เรียบร้อย จะมีการแจ้งรายชื่อผู้มีสิทธิ์สอบข้อเขียน หลังการสอบ หากผ่านการสอบข้อเขียนจะมีการประกาศรายชื่อผู้ที่มีสิทธิ์สอบสัมภาษณ์ต่อไป รอบที่ 2 พิจารณาจาก Portfolio : รอบนี้จะควบคู่ไปกับการสอบสัมภาษณ์ โดยผลงานที่รับพิจารณามีดังนี้ ผลงานด้านวิชาการ (สสวท. หรือ สอวน. เป็นต้น), ผลงานด้านสาธารณะประโยชน์, ผลงานกิจกรรมด้านอื่นๆ หลังผ่านรอบสอบสัมภาษณ์นี้ไป จะมีประกาศรายชื่อนักเรียนในโครงการพัฒนาศักยภาพนักเรียนที่มีความสามารถพิเศษด้านคณิตศาสตร์อย่างเป็นทางการ โดย GM21 มีนักเรียนจำนวน 45 คน</p>",
    "subjects": "<p>วิชาหรือหลักสูตรเพิ่มเติมของห้อง Gifted Math พวกเรามีวิชาเรียนทั่วไปเหมือนกับสายการเรียนวิทย์-คณิตปกติ แต่ที่เพิ่มเติมเข้ามาคือ คาบวิชาคณิตศาสตร์เพิ่มพูนประสบการณ์ หรือที่เรียกว่า Enrichment เพิ่มมาอีก 2 คาบต่อสัปดาห์ เนื้อหาของวิชานี้คือคณิตศาสตร์ที่มีความน่าสนใจ ประกอบด้วยโจทย์แข่งขันและเนื้อหาเพิ่มเติมนอกเหนือจากวิชาเลขง่ายและเลขยากปกติ และยังมีการเรียนการสอนนอกเหนือจากตารางเรียน โดยมีอาจารย์ผู้ทรงคุณวุฒิจากมหาลัยที่สอนในค่ายสอวน.คณิตศาสตร์มาถ่ายทอดความรู้ให้กับพวกเรา โดยทางโครงการเป็นผู้แจ้งตารางเวลาเรียน นอกจากนี้ ในช่วง ม.4 พวกเราจะได้มีโอกาสทำโครงงานคณิตศาสตร์ เพื่อไปนำเสนอแข่งโครงงานระดับประเทศอีกด้วย อีกทั้งค่าย Gifted Math ที่พี่ ๆ ม.5 จะเป็นผู้จัดทำ เพื่อต้อนรับน้อง ๆ ม.4 ในรูปแบบการออกทริปเพื่อใช้เวลาบูรณาการความรู้และกระชับความสัมพันธ์ในค่าย เป็นการเรียนรู้นอกสถานที่ในแบบฉบับของกิฟต์เลข</p>",
    "interests": "<p>Gifted Math (n.) : กิฟต์แมท หรือ กิฟต์เลข คือห้องพัฒนาศักยภาพนักเรียนที่มีความสามารถพิเศษด้านคณิตศาสตร์ เป็นห้องเรียนที่จัดตั้งขึ้นเพื่อรวบรวมนักเรียนที่มีความสนใจและความสามารถทางวิชาการมาอยู่ด้วยกัน สร้างให้เกิดบรรยากาศที่ดีต่อการเรียนรู้และการพัฒนาตนเอง ไม่เพียงแต่ความโดดเด่นในด้านคณิตศาสตร์หรือวิชาการ ในห้อง Gifted Math ทุกคนจะได้เจอเพื่อนที่มีความสามารถหลากหลาย สนับสนุนให้เราดึงศักยภาพที่มีออกมาใช้ได้อย่างเต็มที่ พวกเรามีกิจกรรมที่ได้ทำร่วมกันหลายรูปแบบ ทั้งการจัดทำหนังสือเอื้อมพระเกี้ยว หนังสือคู่มือการสอบเข้า ม.4 ที่พวกเราร่วมกันตั้งใจทำตั้งแต่ต้นจนจบ หรือการจัดการแข่งขัน TUGMOs การแข่งขันคณิตศาสตร์ที่พี่ม.5 เป็นผู้จัดทำโดยให้น้องม.4 ได้มีส่วนร่วม รวมไปถึงการจัดกิจกรรมรับน้อง GM GS และการจัดค่ายอื่น ๆ ทั้งหมดนี้คือสิ่งที่จะช่วยสร้างเสริมประสบการณ์และเปิดโอกาสให้นักเรียนทุกคนได้แสดงความสามารถของตัวเองในทุก ๆ ด้าน อีกหนึ่งความพิเศษคือ ห้อง Gifted Math มีเพียง 1 ห้อง หมายความว่าพวกเราจะอยู่ร่วมห้องเดียวกันที่เตรียมอุดมศึกษาเป็นเวลา 3 ปีเต็มนั่นเอง สุดท้ายนี้ พวกเราขอใช้พื้นที่ตรงนี้เชิญชวนน้อง ๆ มาทำความรู้จักกับกิฟต์เลขให้มากขึ้น มาเรียนรู้ไปพร้อมกันนะ พวกเราไม่อาจรับประกันได้ว่า Gifted Math จะเป็นทางเลือกที่ดีที่สุดของน้อง ๆ หรือไม่ แต่สิ่งที่มั่นใจคือพวกเราพร้อมโอบรับทุกคนไว้ด้วยความเต็มใจและแนวแน่ที่จะพัฒนาทั้งตัวเองและกิฟต์เลขขอพวกเรา ให้เป็นพื้นที่แห่งการเรียนรู้ ให้ทุกคนได้ดึงศักยภาพที่มีอออกมาใช้ให้ได้มากที่สุด ให้ทุกคนได้ใช้ชีวิตเต็มที่ตามที่ใจต้องการ และให้ 3 ปีที่นี่เป็นความทรงจำวัยเยาว์ที่งดงามในหัวใจของทุกคน</p>",
    "counts": 3,
    "review_1": {
      "name": "มิคกี้",
      "gen": "86",
      "contact": "IG : mickey_yakgengmath",
      "review": "ยินดีต้อนรับน้อง ๆ ว่าที่ TU87 ทุกคนครับ 🎉🎉🎉🎉🎉🎉🎉🎉🎉😻 \n\nพี่ชื่อเอกกวิน วิศิษฏ์เกียรติชัย หรือพี่มิคกี้นะ พี่เข้ามาสู่รั้วเตรียมอุดมด้วยโควตาโอลิมปิกวิชาการโดยพี่มีความมุ่งมั่นที่จะมาเรียนโรงเรียนนี้แบบว่าไม่สอบที่โรงเรียนอื่นเลย 🙀 พี่เชื่อว่าโรงเรียนนี้จะตอบโจทย์ทุกอย่างในใจของพี่และพี่ก็ไม่ได้ผิดหวังเลยยยย เออละก็พี่อยู่ห้อง Gifted Math (GM21)\n\nทีนี้น้อง ๆ อาจจะอยากรู้ว่าเรียนห้อง GM เนี่ยเป็นไง ต่างจากห้องอื่นยังไงบ้าง เหนื่อยมั้ย สนุกมั้ย เดี๋ยวพี่จะเล่าให้ฟัง\n\nก็เอาเป็นว่าพี่มีความสุขทุกวันที่ได้มาโรงเรียนนะ 55555 อาจารย์ทุกท่านเพื่อน ๆ ทุกคนน่ารักมาก อยู่ห้องนี้พี่ก็ได้เจอกับเพื่อนที่มีความสามารถหลากหลาย บางคนเก่งวิชาการ บางคนเก่งกิจกรรม บางคนเก่งกีฬา พี่คิดว่าการที่เรามีเพื่อน ๆ ที่หลากหลายเนี่ยทำให้เรามีพัฒนาการด้านต่าง ๆ ด้วยนะ\n\nสิ่งที่ห้องเราเรียนต่างจากห้องอื่นก็คือเราจะเน้นเรียนเลขเพิ่มขึ้นตามชื่อเลย ของปีพี่มีเรียนเพิ่มจากห้องอื่นคือเพิ่ม 2 คาบในตารางเรียนที่เราเรียกกันว่าคณิตเพิ่มพูนฯ ละจะบอกว่าปีนี้ได้เรียนกับอ.ไมตรีคนออกข้อสอบสอบเข้าคณิตของปีพี่ในตำนาน (ช้อยทุกข้อเป็น 111 222 333 444 หมดเลย 555555) ด้วยนะ 🙀🙀🙀 และก็จะมีเรียนเพิ่มนอกตารางเรียนอีกอันเป็นเรียนประมาณ 2 ชม. หลังเลิกเรียนตอนวันพฤหัสเย็นซึ่งอันนี้จะเป็นแนวสอวน.คณิตนะ เขาจะเชิญอ.เก่ง ๆ มาสอนเรา อาจจะฟังดูเหนื่อย แต่ถ้าอยู่กับเพื่อน ๆ ช่วย ๆ กันเรียน ก็สนุกมาก ๆ หายเหนื่อยเลยย\n \nต่อมาเรามาดูส่วนของกิจกรรม GM บ้าง พี่จะพูดถึงแค่อันเด่น ๆ นะเพราะจริง ๆ มันมีเยอะมากก ถ้าอยากรู้เพิ่มเติมก็ทักถามพี่มาได้เต็มที่\n\n- ทำหนังสือขาย : น้อง ๆ อาจจะเคยได้ยินชื่อหนังสือเอื้อมพระเกี้ยวหรือหนังสือ Zenith มาก่อน จริง ๆ แล้วพวกพี่ ๆ นี่ละเป็นคนจัดทำเองเลย โดยพี่ได้เป็นประธานหนังสือ Zenith ด้วยแหละ พวกพี่ได้ใช้เวลากับกิจกรรมนี้ในเทอมแรกนะ ไม่ว่าจะเป็นการแต่งโจทย์ เขียนเนื้อหา ประชาสัมพันธ์ การขายเพื่อหารายได้ของห้องมาทำกิจกรรมต่าง ๆ ตลอดการเรียนที่นี่ 3 ปี รวมถึงการนำหนังสือส่วนนึงไปบริจาคให้กับน้อง ๆ นักเรียนสังกัด กทม. ผ่านผู้ว่า กทม. 😯 ระหว่างการทำงานนี่พี่ก็ได้ประสบการณ์ใหม่ ๆ มากมายเลย เช่นแบบรู้จักวิธีขั้นตอนการพิมพ์หนังสือ ได้รู้จักการวางแผนงาน การทำงานเป็นทีม ตอนแรกก็เครียดนิดหน่อยว่าจะพิมพ์เสร็จทันส่งโรงพิมพ์มั้ยแต่สุดท้ายก็ทันเพราะเพื่อน ๆ ช่วยกันทำน่ารักกันมาก ๆ และที่สำคัญคือในเงินรายได้ที่พวกเราได้มาเนี่ยพี่ ๆ จะใช้มันในการรับน้อง ๆๆ ว่าที่ GM22 นี้ด้วยนะ 🤩 \n\n- ค่าย GM : เราจะได้มาสานสัมพันธ์กันที่ค่ายต่างจังหวัด 😎 ถ้าน้องได้เข้ามาเรียนห้องนี้ เราก็จะไปเที่ยวกันประมาณ 3-4 วันเลยย ปีนี้ที่พี่ไปสนุกมาก ๆๆๆ เล่นกับเพื่อน ๆ พี่ ๆ มันส์เลย ระหว่างค่ายก็นอกจากจะได้ไปเที่ยวหลายที่ เช่น สวนน้ำ ก็จะมีกิจกรรมอีกมากมายด้วยนะ เช่นประกวดชุดแฟนซี หรือร้องคาราโอเกะกัน\n\n- TUGMOs : หลายคนน่าจะเคยได้ยินชื่อกันแล้ว แต่ถ้าใครยังไม่เคยมันคือรายการแข่งคณิตของระดับม.ต้นที่แต่ละรรจะส่งตัวแทนมาแข่ง รายการนี่จัดโดยนักเรียนห้อง GM นี่แหละ แต่คนที่จัดหลัก ๆ จะเป็นเด็กม.5 ส่วนม.4 ก็เหมือนแค่มาช่วยงาน เช่น ช่วยคุมสอบ ดูแลเด็กที่มาสอบ ประมาณนี้ หลังจากพี่ได้ลองมาคุมสอบรายการนี้ก็ได้เรียนรู้อะไรเยอะแยะเลยนะ แบบ การคุมสอบ การตรวจข้อสอบ การจัดเตรียมรางวัลเกียรติบัตร เป็นประสบการณ์ที่ดีมาก ๆๆ\n\nสุดท้าย ขอมาพูดถึงเรื่องทั่วไปของ GM บ้าง บรรยากาศของห้องก็คือช่วยกันเรียนตลอดนะ ไม่มีกั๊กเลย ชวนกันไปเรียนพิเศษ ชวนกันทำโจทย์ ตอนใกล้จะสอบ sum สอบ final ก็ส่งสรุปวิชาต่าง ๆ ให้กันไม่หยุด มีเพื่อน ๆ ติวให้กันทุก ๆ วิชา แต่ว่าห้องเราก็ไม่ได้เนิ้ดอย่างเดียวนะ 🤓 ตอนพักกลางวัน ก็มีเล่นบอล เล่นบาส เล่นแบด บลา บลา บลา เหมือนห้องปกตินั่นแหละ หลังเลิกเรียนก็มีไปเที่ยว ไปดูหนัง ไปกินข้าว สรุปก็คือห้องเรารักกันมาก ๆๆๆๆ\n\nพูดมาขนาดนี้แล้วน้อง ๆ คงอยากเข้าห้อง GM มาก ๆ แล้วแหละ พี่ก็ขออวยพรให้น้อง ๆ ประสบความสำเร็จได้เข้าเตรียมมาเป็น TU87 หรือเข้าห้อง GM มาเป็น GM22 ได้ตามที่สมหวังทุกคนเลยย 🙏🙏🙏🙏\n\nแล้วมาเจอกันในรั้วเตรียมอุดมนะครับน้อง ๆ 🫶🏻\n"
    },
    "review_2": {
      "name": "เอมิ",
      "gen": "86",
      "contact": "IG : emilysitaa_",
      "review": "สวัสดีค่าา⭐️ พี่ชื่อ เอมิ น้าา เป็น TU86 GM21 เชื่อว่าน้อง ๆ หลายคนที่เข้ามาอ่านก็คงอยากจะเข้ามาเรียนในเตรียมอุดมกันทั้งนั้น วันนี้พี่จะมาพูดถึงห้อง “โครงการพัฒนาศักยภาพนักเรียนที่มีความสามารถพิเศษด้านคณิตศาสตร์” หรือที่พวกเราเรียกกันติดปากว่าห้อง ’กิฟต์แมท’ ซึ่งห้องนี้เนี่ย ก็จะมีเพียงห้องเดียวเท่านั้นในแต่ละปี อย่างรุ่นของพี่ก็จะเป็นรุ่นที่ 21 หรือ gm21 ถ้าน้องเป็น  tu87 ก็จะได้เป็น gm22 นั่นเองง สำหรับห้องกิฟต์แมทจะมีความเเตกต่างจากห้องปกติอื่น ๆ คือ เราจะมีการเรียนคาบคณิตศาสตร์เพิ่มพูนประสบการณ์ 2 คาบต่อสัปดาห์ แอบกระซิบว่าน้อง ๆ จะได้เรียนกับอาจารย์ไมตรี  ผู้ออกข้อสอบเลขตองในตำนานด้วยนะ🤭 นอกจากนี้พวกเราจะมีเรียนเสริมคณิตศาสตร์ตอนเย็นทุกวันพฤ. เป็นการเรียนเนื้อหาประมาณในค่ายสอวน.เลข ซึ่งเรียนกันถึงทุ่มครึ่งเลยหล่ะ ส่วนในวิชาอื่น ๆ พวกเราก็เรียนเหมือนสายวิทย์-คณิตปกติเลยค่า เเต่อีกอย่างที่พี่ชอบในห้องนี้ก็คือเราจะอยู่กับเพื่อนห้องเดิมไปตลอดสามปีเต็ม ๆ บางคนอาจจะรู้สึกว่านั่นเป็นการปิดโอกาสตัวเอง ทำให้เจอคนไม่หลากหลาย เเต่พี่ไม่คิดอย่างนั้นนะคะ เพราะที่โรงเรียนเตรียมอุดมศึกษาของเราเนี่ยมีกิจกรรมให้ทำมากมายไม่ว่าจะเป็นกีฬา ดนตรี และกิจกรรมชมรมต่าง ๆ เราสามารถเจอเพื่อนใหม่มากมายได้จากกิจกรรมเหล่านี้ ซึ่งห้องเราก็ไม่ธรรมดา หลายคนอาจคิดว่าพวกเราคงไม่เข้าร่วมกิจกรรมเหล่านี้เอาเเต่ทำโจทย์เลขทั้งวันแน่ ๆ เเต่พี่อยากจะบอกว่าไม่ใช่เลย ห้องเรามีทั้งนักฟุตบอล นักแบดมินตัน หลีด ซีจี(ขบวนธงในงานกีฬาสี) และยังมีพิธีกรโรงเรียนอีกด้วยย🤩 กิจกรรมเหล่านี้ถ้าเลือกที่จะทำเเล้วเเน่นอนว่าเราก็ต้องให้เวลากับมัน ถ้าน้องมีความตั้งใจอยากจะทำกิจกรรมที่เตรียมจริง ๆ การอยู่ห้องกิฟตฺฃ์แมทก็ไม่ใช่ประเด็นสำคัญในการตัดโอกาสการทำกิจกรรมของน้องเเน่นอนค่า \n\nที่สำคัญห้องกิฟต์แมทก็มีกิจกรรมสนุก ๆ อีกมากมาย ที่เป็นโอกาสซึ่งหาไม่ได้ง่าย ๆ จากที่ไหนน้าา อย่างแรกพอน้องเข้ามาห้องนี้ เราจะมีกิจกรรมรับน้องที่จัดโดยพี่ม.5 ซึ่งห้องกิฟต์แมทเราจะมีรับน้องพิเศษที่เเยกออกมาจากรับน้องสายวิทย์คณิตอีกวันนึง โดยเป็นการจัดรับน้องร่วมกับห้องกิฟต์วิทย์ ทำให้เราได้รู้จักรุ่นพี่และเพื่อน ๆ พิ่มอีกด้วย นอกจากนี้เราจะมีการทำหนังสือ เอื้อมพระเกี้ยวและ Zenith🫧 หลายคนน่าจะเคยได้ยินชื่อกันมาบ้างแล้วว เอื้อมพระเกี้ยวเป็นหนังสือเตรียมสอบเข้าม.4 ส่วน Zenith เป็นหนังสือคณิตศาสตร์เขียนโดยนักเรียนกิฟต์แมทม.4 การทำหนังสือครั้งนี้พี่ประทับใจมาก ๆ เพราะมันทำให้ห้องเราสนิทกันเเละรู้จักกันมากขึ้น รายได้จากการขายหนังสือ ก็เอามาเป็นทุนในการจัดกิจกรรมพิเศษต่าง ๆ ของห้องเรานั่นเองค่าา เพราะฉะนั้นห้องเรียนพิเศษของเตรียมอุดมจึงจ่ายค่าเทอมเท่า ๆ กับห้องปกติทั่วไปเลยย ส่วนกิจกรรมอื่น ๆ ก็อย่างเช่น การไปค่าย gm เป็นค่ายที่จัดโดยพี่ม.5 อย่างปีพี่ก็ได้ไปเขาใหญ่ถึง 4 วัน 3 คืนแหนะ ซึ่งเป็นค่ายที่ไม่ได้ไปเรียนอะไร เหมือนเป็นค่ายกระชับความสัมพันธ์ของรุ่นพี่รุ่นน้องห้องกิฟต์แมทเรานั่นเองง พี่รอเจอน้อง ๆ กิฟต์แมทรุ่นถัดไปอยู่นะ😣 นอกจากนี้ก็มีการจัดสอบ TUGMOs ที่จะได้ทำตอนม.5 ฯลฯ อีกอย่างที่พี่อยากจะบอกก็คือ ห้องกิฟต์แมทเราเนี่ยส่วนใหญ่ก็ต้องเก่งเลขอยู่เเล้ว แต่ก็ไม่ใช่ว่าจะมีเเต่เลขอย่างเดียว! ห้องกิฟต์แมทของเราเคยมีผู้เเทนประเทศไปแข่งโอลิมปิกมาแล้วเเทบทุกสาขาวิชา ทั้ง IPhO IBO IMO IGeO เป็นต้น ฟัง ๆ ดูเเล้วอาจคิดว่าบรรยากาศในห้องคงจะตึง ๆ เครียด ๆ เป็นแน่ ซึ่งพี่คิดว่ามันไม่ได้เป็นแบบนั้นเสมอไปนะคะ ตอนพักห้องเราก็มีไปเล่นบาส เล่นบอล ตีแบดเหมือนเพื่อน ๆ ห้องอื่นเลยย เเต่ก็จะมีบางคนนั่งฟิตทำโจทย์อยู่บนห้อง พี่ว่ามันก็ดีนะคะ เป็นสีสันของห้อง พี่รู้สึกว่า ห้องเราถึงเเม้บางคนจะดูเล่น ๆ ชิว ๆ แต่ลึก ๆ แล้วทุกคนก็ดูจริงจังกับการเรียน มันทำให้เรารู้สึกต้องพัฒนาตัวเองไปด้วย การมีเพื่อนที่เก่งแบบเก่งมาก ๆ ก็ดี มีคนเคยพูดว่ามันจะทำให้เรากดดันตัวเอง เครียด เวลาเจอพวกเขานั่งทำโจทย์อย่างสนุกสนานทั้งวัน เเต่สำหรับพี่ พี่คิดว่ามันเป็นโอกาสที่ดีนะคะ ที่จะได้เจอเพื่อนเเบบนี้ หาไม่ได้ง่าย ๆ นาา ที่จะมีเพื่อนที่เก่ง พร้อมตอบคำถาม ช่วยเหลือกันเเทบทุกวิชาได้ขนาดนี้ การที่เราจะเครียดหรือกดดันเนี่ยพี่ว่ามันอยู่ที่ตัวเรา ถ้าเรามองสังคมเเบบนี้ในทางที่ดี เราก็จะไม่เครียดหรือกดดันเลยย ในทางกลับกันพี่ว่ามันเป็นแรงผลักดันที่ดีด้วยซ้ำไปน้าา ส่วนเรื่องแข่งกันเรียน พี่คิดว่ามันไม่ได้มีบรรยากาศในห้องไปในแนวนั้นเลยนะ ช่วงสอบเพื่อน ๆ ก็ช่วยกันติว ไม่เข้าใจก็ช่วยสอนจนเข้าใจ ใครมีสรุปก็เอามาเเบ่งกัน เป็นบรรยากาศที่น่ารักมาก ๆ เลยล่ะค่ะ โดยรวมเเล้วพี่รู้สึกคิดไม่ผิดเลยที่เลือกมาเรียนห้องกิฟต์เเมทนี้ \n\nถ้าน้อง ๆ อยากจะมาเป็นส่วนหนึ่งของห้องกิฟต์แมทเนี่ย ขั้นตอนกระบวนการรับเข้าในเเต่ละปีจะไม่เหมือนกัน สำหรับปีพี่ อย่างแรกเราต้องสอบติดตัวจริงสายวิทย์คณิต 750 คนเเรกหรือไม่ก็เป็นนักเรียนประเภทโควตาก่อน แล้วก็ยื่นใบสมัครพร้อมผลงานด้านวิชาการ เช่น สพฐ. สอวน. ijso จากนั้นจะมีสอบรอบแรก เป็นข้อสอบเติมคำวิชาคณิตศาสตร์ ถ้าผ่านรอบแรกแล้วก็จะมีสอบสัมภาษณ์ในรอบสองโดยอาจารย์หมวดเลขนั่นเองค่าา\n\nสุดท้ายนี้พี่ก็ขอให้น้อง ๆ ทุกคนสอบติดตามที่หวัง อีกไม่กี่เดือนก็จะถึงวันสอบเเล้ว สู้ ๆ น้าา พี่เชื่อว่าความพยายามไม่เคยทำร้ายใคร❕ It’s hard but it doesn’t mean you can’t ❕เป็นกำลังใจให้ทุกคนน เเล้วมาเจอกันในรั้วเตรียมค่าา💘💘"
    },
    "review_3": {
      "name": "ฟง",
      "gen": "86",
      "contact": "IG : _nopparuj",
      "review": "สวัสดีครับน้อง ๆ พี่ชื่อ ฟง นะครับ เป็น Triamudom 86 x Gifted Math 21 ค้าบ น้อง ๆ ทุกคนอาจจะได้อ่านบทความสายเรียนของพี่คนอื่น ๆ แล้ว ดังนั้นในฐานะสายกิจกรรม พี่ก็จะมาเล่าการอยู่ในห้องกิฟต์แมทในมุมมองของคนที่ทำทั้งกิจกรรมและเรียนไปพร้อม ๆ กันครับ โดยตั้งแต่เข้าเตรียมมา พวกเราก็จะมีการรับน้อง 2 รอบคือรับน้องวิทย์-คณิต และรับน้องกิฟต์แมทกับกิฟต์วิทย์ครับ และพวกเราก็ยังมีการเชียร์โต้อีกด้วยครับ ก็เป็นประสบการณ์ที่สนุกมาก ๆ เลย นอกจากนี้ยังมีพี่น้อง พวกเราจะมีพี่ 3 คน คือพี่ลำดับสอบเข้า พี่สาย และพี่ห้องครับ ทำให้เราได้รู้จักพี่ที่หลากหลายมากครับ และต้องบอกก่อนเลยว่าห้องกิฟต์แมทของเรามีการเรียนการสอนคณิตศาตร์ที่เยอะมาก ๆ ครับ ในขณะที่สายวิทยาศาสตร์-คณิตศาสตร์ปกติจะเรียนเลข 2 ตัวคือเลขง่ายกับยาก พวกเราจะเรียนเลขทั้งหมด 4 ตัวครับ จริง ๆ คือ 3 ตัว คือคณิตศาสตร์เพิ่มพูนประสบการณ์หรือ enrichment ซึ่งจะมีเรียนคาบเพิ่มเติมกับอาจารย์ไมตรี และอาจารย์มหาลัยตอนเย็นครับ เลยเหมือนจะเป็น 4 ตัวเลย โดยในห้องกิฟต์แมทของเราเนี่ยบอกเลยนะครับว่า เรียนเราเด่น เล่นเราดี กีฬาเลิศ พวกเรามีเพื่อน ๆ พี่ ๆ ครบทุกสายเลยครับ ทำให้ห้องของพวกเราเนี่ยหลากหลายทั้งนักเรียนโอลิมปิก นักกีฬา และนักกิจกรรมครับ ในฐานะที่พี่ทำกิจกรรมในโรงเรียนหลากหลาย พี่ก็ได้เป็น the finalists speech freshy 10 คนสุดท้ายผู้นำวาทีแห่งเตรียมอุดมศึกษา, พิธีกรงานสืบสานวัฒนธรรมไทย และพิธีกรงาน Triam Udom Open House 2024 และนักแสดงละครวันแม่ เป็นต้นครับ ซึ่งในช่วงการทำกิจกรรมก่อนจะถึงวันงานพี่ก็ต้องซ้อมหนักมาก ๆ ครับเพื่อให้ได้ผลลัพธ์ที่ออกมาดีที่สุด ทำให้อาจไม่ได้เข้าเรียนในบางคาบไปทำกิจกรรม เพื่อจะเรียนตามเพื่อน ๆ ให้ทัน พี่ก็ต้องแบ่งเวลา โดยจะต้องจัดตารางอย่างดีเลยหล่ะครับ แรก ๆ ก็ไม่ค่อยชินมาก แต่พอนานวันเข้าพี่ก็สามารถแบ่งเวลาในการเรียนและการทำกิจกรรมได้อย่างเหมาะสมครับ การที่พี่อยู่ในห้องกิฟต์แมททำให้พี่ได้พัฒนาตัวเองในทุก ๆ ด้านเลยจริง ๆ ไม่ว่าจะเป็นด้านการเรียนที่พวกเราช่วยกันเรียน ทำให้ต้องกระตุ้นตัวเองตลอดเวลา หรือด้านการทำงานร่วมกับผู้คนที่หลากหลายครับ อย่างโครงการของเราก็มีการจัดทำหนังสือเอื้อมพระเกี้ยว และเซียนคณิตพิชิตโจทย์ หรือ Zenith ซึ่งดำเนินการโดยพวกเราทั้งหมด ก็จะมีขั้นตอนมากมายเลยหล่ะครับ พี่ยอมรับว่ากว่าจะออกมาเป็นหนังสือที่สมบูรณ์แบบ พวกเราก็ผ่านความยากลำบากและอุปสรรคมานับไม่ถ้วนเลยครับ แต่สุดท้ายพวกเราก็ทำหนังสือสำเร็จและได้ส่งความตั้งใจของพวกเราให้กับน้อง ๆ ทุก ๆ คน ในการทำหนังสือก็ทำให้พวกเราได้พัฒนาตัวเองมากขึ้น การบริหารจัดการงาน การแบ่งงาน และที่สำคัญที่สุดพวกพี่ได้พัฒนามิตรภาพร่วมกันครับ ทั้งเหนื่อยและสนุกมากจริง ๆ ครับ นอกจากหนังสือเนี่ยก็ยังมีโครงการ TUGMOs ที่รุ่นพี่ม.5 เป็นคนจัด ม.4 อย่างพวกเราก็ได้ไปช่วยงานด้วยครับ และที่ขาดไม่ได้เลยคือ ค่ายกิฟต์แมทของพวกเรา ค่ายที่สานสัมพันธ์ความเป็นพี่น้องของกิฟต์แมท ได้รู้จักเพื่อน ๆ มากขึ้น และยังได้ทำจิตอาสาอีกด้วยครับ เป็นช่วงเวลาที่สนุกมากจริง ๆ พี่ได้อะไรหลายอย่างมากเลยหล่ะครับจากกิฟต์แมทและโรงเรียนเตรียมอุดมศึกษา\n\nสุดท้ายนี้พี่อยากจะบอกน้อง ๆ ว่า สู้ ๆ นะครับ พี่เชื่อว่าในการสอบเข้าน้อง ๆ ทุกคนสามารถทำได้ เชื่อมั่นในตัวเองเข้าไว้นะครับ อย่าหักโหมมากจนเกินไป แบ่งเวลาพักด้วยนะครับ ✌🏻 ท่องเอาไว้ว่า “ชั้นทำได้” และพี่ก็ขอเป็นกำลังใจในการสอบเข้าให้กับน้องทุก ๆ คนนะครับ ในช่วงเวลาการสอบที่จะถึงนี้ อย่าลืมหมั่นทำโจทย์ และทบทวนเนื้อหาในแน่น พักผ่อนให้เพียงพอนะครับ ถ้าน้อง ๆ มีอะไรอยากสอบถามสามารถเดมมาหาพี่ได้เลยน้า\n\nแล้วมาเป็นส่วนหนึ่งของครอบครัวที่อบอุ่นของพวกเราพี่ ๆ ทุกคนจะรอน้องในรั้วเตรียมอุดมศึกษานะ\n\nถึง : ว่าที่ TU87 TU88 และน้องในรุ่นต่อ ๆ ไป ❤️\n\nพี่ฟง"
    },
    "image1": "https://i.imgur.com/4KhMxf7.jpg",
    "image2": "https://i.imgur.com/Yj3J8yq.jpg",
    "image3": "https://i.imgur.com/9QIhzaB.jpg",
    "imgprofile1": "https://i.imgur.com/aGO7MYH.jpg",
    "imgprofile2": "https://i.imgur.com/vDFB5oa.jpg",
    "imgprofile3": "https://i.imgur.com/XjQunO0.jpg",
    "capturepic1": "",
    "capturepic2": "",
    "capturepic3": "",
    "__v": 0
  },
  {
    "_id": {
      "$oid": "6545fe673dfb3f79702aae02"
    },
    "id": 2,
    "tag": "โครงการพัฒนาความสามารถ",
    "name": "โครงการพัฒนาความสามารถพิเศษด้านวิทยาศาสตร์",
    "engname": "",
    "status": "ผ่านการตรวจสอบ",
    "members": "40",
    "ig": "@tugiftedscience",
    "facebook": "Triam Udom Gifted Science",
    "others": "",
    "admission": "<p>การรับสมัครโครงการ Gifted Science จะมีการเปิดรับสมัครหลังจากที่ประกาศผลการสอบติดเป็นที่เรียบร้อยแล้ว โดยจะมีการแจ้งประชาสัมพันธ์จากช่องทางการติดต่อของโครงการ เช่น Facebook Instagram เป็นต้นและจะมีการประชาสัมพันธ์ในวันที่น้อง ๆ มามอบตัวที่โรงเรียน และสำหรับการสอบคัดเลือกเข้าโครงการจะมีทั้งแบบการสอบด้วยข้อสอบที่มีเพียงวิชาวิทยาศาสตร์ (ชีวะ เคมี ฟิสิกส์ และดาราศาสตร์) เป็นแบบปรนัยและอัตนัย โดยจะมีระดับความยากกว่าข้อสอบเข้า โดยรูปแบบการสอบนี้เคยมีในช่วงยังไม่มีสถานการณ์การแพร่ระบาดของ COVID-19 แต่เมื่อเกิดการสถานการณ์ดังกล่าวนี้ขึ้น การจัดสอบแบบนี้อาจเกิดปัญหาต่าง ๆ ตามมาได้ โครงการ Gifted Science จึงเปลี่ยนเป็นการใช้คะแนนสอบเข้าในวิชาคณิตศาสตร์ และวิทยาศาสตร์ รวมไปถึงการยื่นผลงานของตนเอง 1 ผลงาน เช่น สอวน.ค่าย1 หรือ2 , ค่ายโอลิมปิกวิชาการ สสวท. หรือ ตัวแทนประเทศไทย IJSO เป็นต้น สำหรับในปีนี้ จะต้องรอทางโรงเรียนประกาศอย่างเป็นทางการเกี่ยวกับการคัดเลือกนักเรียนเข้าสู่ โครงการ Gifted Science รุ่นที่ 22 อีกครั้ง</p>",
    "subjects": "<p>รูปแบบการเรียนของโครงการกิฟต์วิทย์จะคล้ายกับสายการเรียนวิทย์-คณิตทั่วไป เรียนเหมือนกันทุกอย่างและเวลาเรียนเท่ากัน แต่ที่แตกต่างออกไปคือ “คาบกิฟต์” โดยคาบกิฟต์จะเป็นวิชาเลือกเพิ่มเติมที่เราได้เลือกเข้ามาตั้งแต่ตอนสมัคร โดยมีให้เลือกทั้งหมด 4 สาขา ได้เเก่ ชีวะ เคมี ฟิสิกส์ และโครงงาน ซึ่งคาบนี้จะเริ่มเรียนตั้งแต่ม.4 และไม่สามารถเปลี่ยนไปสาขาอื่นได้จนจบ ม.6 ในแต่ละสาขาของคาบกิฟต์จะได้เรียนเนื้อหาที่เกี่ยวกับวิชานั้นเข้มข้นมากขึ้น ด้วยรูปแบบการเรียนแบบ lecture, ปฏิบัติการทดลองทางวิทยาศาสตร์ รวมไปถึงการเรียนเนื้อหาในค่ายสอวน. เพื่อเป็นการปูพื้นฐานให้กับนักเรียนสำหรับการเข้าค่ายและสามารถนำไปต่อยอดในระดับอุดมศึกษาต่อไป</p>",
    "interests": "<p>การได้เป็นส่วนหนึ่งในห้องเรียนกิฟต์วิทย์ของพวกเรา นอกจากจะได้รับความรู้ด้านวิทยาศาสตร์แบบเต็ม ๆ แล้ว ยังได้ความสนุก มิตรภาพดี ๆ และประสบการณ์มากมายผ่านกิจกรรมที่หลากหลายของพวกเราอีกด้วย ไม่ว่าจะเป็นกิจกรรมรับน้อง การจัดสอบ TUGSELA ซึ่งจะเป็นการจัดการเเข่งขันทางด้านวิทยาศาสตร์ การจัดทำหนังสือสำหรับการสอบเข้าเตรียมอุดม การจัดค่ายกิฟต์วิทย์ ทัศนศึกษาดูงานต่างประเทศ และอื่น ๆ อีกมากมายซึ่งจะช่วยพัฒนาทักษะของน้อง ๆ ไม่ว่าจะเป็นในเรื่องของการสื่อสาร การทำงานเป็นทีม หรือเเม้เเต่การนำความรู้ที่มีมาต่อยอด</p>",
    "counts": 3,
    "review_1": {
      "name": "เอเชีย (GS21)",
      "gen": "86",
      "contact": "IG: __asiapattarapon__",
      "review": "สวัสดีครับ พี่ชื่อเอเชียนะครับ มาจากรุ่น GS21 น้า พี่จะมาพูดถึงห้องกิฟต์วิทย์และก็สังคมกิฟต์วิทย์ จากที่พี่ได้เจอมาตลอดปีให้น้อง ๆ ได้อ่านกัน ห้อง กิฟต์วิทย์หรือโครงการพัฒนาศักยภาพนักเรียนที่มีความสามารถพิเศษทางวิทยาศาสตร์ แต่ละปีจะรับแค่ 1 ห้องเท่านั้น หรือแค่ 40-45 คน แล้วแต่ปีเลย อย่างปีของพี่รับ 40 คน โดยกิฟต์วิทย์ของเราจะแบ่งเป็นทั้งหมด 4 สาขาเลย คือ ฟิสิกส์ เคมี ชีววิทยา และโครงงาน โดยน้องจะได้เลือกตั้งแต่วันที่น้องสมัครเข้าห้องกิฟต์วิทย์เลย โดยการคัดเลือกจะไม่ได้ดูจำนวนในแต่ละสาขาน้า แต่ละสาขาอาจจะมีไม่เท่ากัน ปีพี่มีเพื่อนที่อยู่กิฟต์ชีวะ 20 คนเลย โดยห้องเราเนี่ย จะมีคาบกิฟต์เพิ่มเข้ามา 2 คาบ ได้เรียนเพิ่มจากห้องทั่วไปตามสาขาที่เราสนใจ นอกจากนี้ ห้องของเรายังได้อยู่ด้วยกันตลอด 3 ปีด้วยน้า ทำให้ห้องเราเนี่ยรักกันมาก ๆ สังเกตจากรุ่นพี่ของพวกเราที่สนิทกันสุด ๆ จบไปนานแค่ไหนก็ยังติดต่อกัน ไปเที่ยวกัน หลายคนอาจจะบอกว่าแค่เพิ่มคาบกับอยู่กัน 3 ปี มันจะพิเศษอะไรอีก ยังไม่หมด พวกเรายังได้จัดกิจกรรมวันตักศิลา ค่ายวิทยาศาสตร์ ค่ายศึกษาดูงานต่างประเทศ จัดทำหนังสือเตรียมเข้าม.4 และอื่น ๆ ที่ได้ทำอีกมากมายเลย สุดท้ายนี้ พี่อยากจะบอกว่าน้อง ๆ อาจจะคิดว่าพวกพี่อะ เป็นพวกเรียนอย่างเดียว ไม่ทำอะไรเลย พี่พูดเลยว่าไม่จริง พี่ ๆ บางคนเก่งกีฬา เก่งดนตรี เก่งร้องเพลง เก่งศิลปะมาก ๆ พวกเรามีไม่ได้มีดีแค่วิชาการเท่านั้นน้า ที่สำคัญก็คือพวกพี่ใจดีมาก ๆ ด้วย รอตอนรับน้อง ๆ ทุกคนที่กำลังจะสอบเข้าเตรียมกันมา เดี๋ยวจะหาว่าพี่พูดเกินไป น้อง ๆ ต้องเข้ามาสัมผัสเองแล้ววว พี่รอน้อง ๆ อยู่นะคับ มาเป็นครอบครัว GS ด้วยกันน้า"
    },
    "review_2": {
      "name": "ลิ้ม (GS20)",
      "gen": "85",
      "contact": "IG: lim._.t",
      "review": "สวัสดีครับพี่ชื่อลิ้มนะครับ มาจาก GS 20 วันนี้เราจะมารีวิวห้อง GS ว่าเป็นยังไงนะะ เริ่มจากลักษณะของห้องเรียนกิฟต์วิทย์กันก่อน ก็เป็นห้องเรียนปกตินี่แหละแต่ว่าสิ่งที่ทำให้มันพิเศษคือเพื่อน ๆ ในห้อง 55555 ในห้องนี้ทุกคนจะอยู่ด้วยกันตลอด 3 ปีแบบไม่เปลี่ยนห้อง เพราะฉะนั้นความสัมพันธ์ก็จะค่อนข้างลึกซึ้ง (สุด ๆ ) เพื่อนแต่ละคนในห้องก็เก่งกันมากมาก เนื่องจากห้องเรียนกิฟต์วิทย์มีการสอนวิชาเสริมในสายวิชาที่แต่ละคนถนัด ก็จะมี สายชีวะ สายเคมี สายฟิสิกส์และดาราศาสตร์ แล้วก็…สายโครงงาน (สายที่ฮิตในรุ่นของเราก็คือ ชีวะ) ซึ่งแน่นนอนว่าแต่ละคนก็มีความสามารถที่แตกต่างกันตามแต่ละวิชาที่ถนัด หลาย ๆ คนถึงแม้ว่าจะอยู่สายชีวะก็เก่งเคมีด้วย บางคนอยู่สายเคมี ก็เก่งชีวะด้วย สลับกันไป พอมีคนเก่งมากมายขนาดนี้หลาย ๆ คนก็คงจะคิดว่าห้องนี้เนิร์ดแน่นอน แต่ความเป็นจริงก็คือ “ไม่เลย ” บางคนคือนอกจากจะฉลาดด้านการเรียนแล้วยังมีความสามารถด้านกิจกรรมด้วย เพื่อนบางคนในห้องก็เป็นหลีด บางคนก็เป็นนักกีฬา บางคนก็เล่นดนตรีเก่งมาก บางคนวาดรูปสวยสุด ๆ ไม่แปลกใจเลยที่ห้องเรียน GS ถึงน่าอยู่ อีกเหตุผลหนึ่งที่ทำให้พวกเราสนิทกันก็คือ การไปค่ายกิฟต์วิทย์ มันทำให้เราได้ไปทำกิจกรรมด้วยกัน ไปเที่ยวด้วยกัน นอกจากนี้ยังมีรุ่นพี่และก็รุ่นน้องที่น่ารักด้วย ซึ่งกิจกรรมภายในสาย GS ก็อย่างเช่น การเล่นสาย หรือบางครั้งก็มีกิจกรรมอื่น ๆ ที่ทำให้พี่น้องต้องมาพบกัน เช่น งานตักศิลา ที่รุ่นน้องก็มาช่วยจัดงาน ส่วนรุ่นพี่ก็มาช่วยรีเช็คข้อสอบให้แล้วก็ช่วยแนะนำในหลาย ๆ เรื่องในการจัดงาน ประสบการณ์ที่ได้จากห้องกิฟต์วิทย์คือเยอะมาก ๆ ทั้งจากที่เล่ามาและอื่น ๆ อีกมากมาย เล่ามาขนาดนี้แล้วแต่ก็คงจะสู้การที่ทุกคนได้มาสัมผัสสิ่งเหล่านี้เองไม่ได้ ถ้าทุกคนมีโอกาสเราก็อยากให้มาลองสัมผัสบรรยากาศด้วยตัวเองน้า ขอให้ทุกคนโชคดีครับไว้เจอกัน"
    },
    "review_3": {
      "name": "เเม็กซ์ (GS21)",
      "gen": "86",
      "contact": "IG: max.suvi",
      "review": "สวัสดีครับน้อง ๆ พี่ชื่อแม็กซ์ TU86 GS21 นะครับ เดี๋ยวพี่จะเล่าถึงบรรยากาศในห้องกิฟวิทย์ ละจะพูดถึงความรู้สึกของพี่ที่มีต่อกิจกรรมต่าง ๆ ที่เราทำกันในห้องกิฟวิทย์เพิ่มเติม ว่าแต่ละอย่างมันให้ประสบการณ์ที่ดีกับเรามากมายจริง ๆ \n\nพอพูดถึงห้องกิฟวิทย์เตรียมอุดม น้องอาจคิดว่าบรรยากาศในห้องจะตึง ๆ อ่านหนังสือตลอดเวลาทุกช่วงพัก แต่ความจริงแล้วทุกคนในห้องเฟรนลี่มาก ๆ ชิว ๆ กันในห้อง เวลาพักก็มีทั้งร้องเพลง เล่นกีตาร์ เตะบอล (อ่านหนังสือก็เป็นช่วงใกล้สอบ😎🤓) ทุกคนในห้องช่วยกันเรียนดีมาก มีอะไรก็จะแชร์กันตลอด นี่ก็เป็นอีกหนึ่งสิ่งเลยที่พี่ประทับใจมาก ๆ \n\nกิจกรรมแรกที่อยากพูดถึงและเป็นกิจกรรมแรกที่เราเริ่มทำด้วยกันแล้วลากยาวมาจนเกือบจบ ม.4 คือการเขียนหนังสือเตรียมลิขิต กิจกรรมเขียนหนังสือเนื่องจากทำกันตั้งแต่เริ่มเปิดเทอมใหม่ ๆ เลยเป็นเหมือนกิจกรรมที่ทำให้เรารู้จักกับเพื่อน ๆ และสนิทกันไวมาก ๆ (โดยเฉพาะทีมที่เขียนวิชาเดียวกัน🤣🤣) บางคนอาจคิดว่ากิจกรรมนี้มันเสียเวลา แต่พี่กลับคิดว่ากิจกรรมนี้เป็นเหมือนการที่เราได้ทบทวนความรู้เรื่องที่เราต้องเขียนอย่างจริงจัง เพื่อให้มั่นใจว่าเนื้อหาที่เขียนถูกต้องมากที่สุด (หลายคนถึงกับไปอ่าน textbook หลายเล่มเอามาเทียบกันเลยทีเดียว😅🤩) กิจกรรมต่อมาที่อยากพูดให้ฟังคือการทัศนศึกษาดูงานที่ญี่ปุ่น ค่ายนี้ไปในช่วงท้ายของปิดเทอมเล็ก เป็นการไปทัศนศึกษาที่สนุกมาก ๆ ทำให้นักเรียนมีโอกาสคุยกับอาจารย์และสนิทกับอาจารย์มากขึ้น รวมถึงได้ไปเที่ยวสถานที่ต่าง ๆ ในญี่ปุ่น เช่น วัด และในเขตที่พักนั้นก็อยู่ในโอซาก้าซึ่งเป็นย่านเดินซื้อของที่สุดยอดมาก ๆ (ส่วนตัวกลับห้อง สี่ทุ่ม++ทุกวัน🤣) แต่สิ่งที่สำคัญที่สุดคือการได้มีโอกาสเข้าไปในมหาลัยโอซาก้าและได้เรียนกับอาจารย์ในมหาลัยจริง ๆ รวมถึงได้มีโอกาสไปดูเครื่องเร่งอนุภาคที่ปกติไม่สามารถเข้ารับชมได้ง่าย ๆ อีกด้วย\n\nจากที่พี่ได้เขียนทั้งหมดนี้หวังว่าจะทำให้น้อง ๆ รู้จักกิฟวิทย์และอยากเข้าห้องนี้มากขึ้น พี่อยากเชิญชวนน้อง ๆ ที่ชอบในวิชาวิทยาศาสตร์เข้ามาเรียนห้องกิฟวิทย์ พี่ ๆ ทุกคนรอน้องอยู่นะครับ"
    },
    "image1": "https://i.imgur.com/yJ6mrBA.jpg",
    "image2": "https://i.imgur.com/ii1fw9r.jpg",
    "image3": "https://i.imgur.com/074mQ8a.jpg",
    "imgprofile1": "https://i.imgur.com/QNzfovY.jpg",
    "imgprofile2": "https://i.imgur.com/iSW7p1F.jpg",
    "imgprofile3": "https://i.imgur.com/RDhDrfy.jpg",
    "capturepic1": "",
    "capturepic2": "",
    "capturepic3": "",
    "__v": 0
  },
  {
    "_id": {
      "$oid": "6545fe673dfb3f79702aae04"
    },
    "id": 3,
    "tag": "โครงการพัฒนาความสามารถ",
    "name": "โครงการพัฒนาความสามารถพิเศษด้านภาษาอังกฤษ",
    "engname": "",
    "status": "อยู่ระหว่างการตรวจสอบ",
    "members": "35",
    "ig": " tugiftedenglish",
    "facebook": " English Department - Triam Udom Suksa School",
    "others": " X: tugiftedenglish ",
    "admission": "<p>นักเรียนที่สามารถสมัครเข้าโครงการพัฒนานักเรียนความสามารถพิเศษด้านภาษาอังกฤษ หรือ Gifted English ได้ จะต้องเป็นนักเรียนในแผนการเรียนภาษา-คณิตหรือภาษา-ภาษา (ทุกภาษา) ที่ผ่านการคัดเลือกและมอบตัวเป็นนักเรียนชั้นมัธยมศึกษาปีที่ 4 ภายในวันที่กำหนดแล้วเท่านั้น รวมถึงต้องเลือกยื่นสมัครโครงการพัฒนานักเรียนความสามารถพิเศษด้านภาษาอังกฤษเพียงโครงการเดียวเท่านั้น \nหมายเหตุ: นักเรียนในโครงการไม่สามารถเข้าร่วมโครงการแลกเปลี่ยนที่มีระยะเวลานานกว่า 3 เดือนได้ในชั้นมัธยมศึกษาปีที่ 4 และ 5 \n\nจะมีการประชาสัมพันธ์ข้อมูลเกี่ยวกับการรับสมัครและเปิดรับสมัครหลังการประกาศผลสอบคัดเลือก (ภายในเดือนเดียวกัน) และเปิดรับนักเรียนไม่เกิน 36 คน* โดยจะมี 3 ขั้นตอนในการคัดกรอง \n1. ตรวจสอบคุณสมบัติ (กรอกแบบฟอร์มและส่งแฟ้มสะสมผลงานผ่านฟอร์ม) \n2. สอบข้อเขียน (มี 2 ส่วน คือ listening และ writing) \n3. สอบสัมภาษณ์ทางวิชาการ \n*ข้อมูลอ้างอิงตามระเบียบการรับสมัครของปีการศึกษา 2566 อาจเปลี่ยนแปลงได้ \n\nสามารถติดตามข่าวสารเกี่ยวกับการสมัครและสมัครเข้าโครงการได้ผ่านเพจ Facebook “English Department - Triam Udom Suksa School” รวมถึงผ่านช่องทางการติดต่ออื่น ๆ \nภาพประกอบ: กิจกรรม EL Writing Workshop โดยอาจารย์จากประเทศสิงคโปร์</p>",
    "subjects": "<p>วิชาและหลักสูตรเพิ่มเติมที่เรียน ประกอบด้วย \n1. รายวิชาภาษาอังกฤษเชิงวิเคราะห์ขั้นสูง (Advanced Analytical Reading and Writing) 1-4 \n-จำนวน 2 คาบต่อสัปดาห์ ในระดับชั้นมัธยมศึกษาปีที่ 4 และ 5 \n-แยกออกมาเรียนร่วมกับนักเรียนในโครงการด้วยกัน \n-เน้นการวิเคราะห์สื่อต่าง ๆ เช่น วรรณกรรม โปสเตอร์ภาพยนตร์ \n2. English Enrichment \n-เรียนเพิ่มเติมในคาบที่ 9 (เวลา 16.00 เป็นต้นไป) \n-จำนวน 1 คาบต่อสัปดาห์ ในชั้นมัธยมศึกษาปีที่ 4 \n3. English Enrichment 2 \n-จะเป็นการเรียน seminar ในหัวข้อต่าง ๆ \n-จำนวน 1 คาบต่อเดือน ในชั้นมัธยมศึกษาปีที่ 5 \n4. รายวิชาภาษาอังกฤษ 1-4 (GE) \n-จำนวน 2 คาบต่อสัปดาห์ ในระดับชั้นมัธยมศึกษาปีที่ 4 และ 5 \n-หลักสูตรแตกต่างกับเนื้อหาของวิชาภาษาอังกฤษ 1-4 ปกติที่ไม่ใช่ของโครงการ \n-แยกออกมาเรียนร่วมกับนักเรียนในโครงการด้วยกัน \n-เน้นการเขียนเป็นหลัก โดยเฉพาะ academic writing \n5. รายวิชาภาษาอังกฤษเชิงวิเคราะห์ขั้นสูง (Advanced Analytical Reading and Writing) 5-6 \n-รายวิชาในระดับชั้นมัธยมศึกษาปีที่ 6 \n-มีการทำโครงงานก่อนจบการศึกษา \n\nอ้างอิงข้อมูล: เพจ Instagram @tugiftedenglish \nภาพประกอบ: นักเรียนในโครงการเดินพาเหรดเพื่อประชาสัมพันธ์กิจกรรม International Week 2023</p>",
    "interests": "<p>ในส่วนของความพิเศษของโครงการ นักเรียนในโครงการพัฒนานักเรียนความสามารถพิเศษด้านภาษาอังกฤษ จะได้มีส่วนร่วมในการรับผิดชอบและจัดกิจกรรมต่าง ๆ โดยยกตัวอย่างเช่น \n-งาน Triam Udom Open House \n-กิจกรรม Secret Santa \n-กิจกรรม International Week โดยในชั้นมัธยมศึกษาปีที่ 6 นักเรียน Gifted English จะรับผิดชอบการจัดค่าย Gifted English Camp และนักเรียนในโครงการทั้งสามชั้นปีจะได้เข้าค่ายนี้ โดยจะมีค่าใช้จ่ายเพิ่มเติม* *โครงการจะไม่มีชำระค่าบำรุงการศึกษาเพิ่มเติมนอกเหนือจากส่วนนี้และค่ากิจกรรมอื่น ๆ เนื่องด้วยโครงการ Gifted English ประกอบไปด้วยนักเรียนจากหลากหลายสายการเรียน นักเรียนก็จะได้รู้จักกับเพื่อน ๆ รุ่นพี่ และรุ่นน้องที่อยู่ต่างสายการเรียนผ่านการทำงานด้วยกัน หรือกิจกรรม เช่น การเล่นพี่-น้องรหัส Gifted English อีกทั้งยังเป็นโอกาสที่ดีในการพัฒนาทักษะภาษาอังกฤษของตนเองในด้านต่าง ๆ ด้วยหลักสูตรที่เข้มข้น ไม่ว่าจะในด้านของการฟัง พูด อ่าน เขียน หรือคิดวิเคราะห์ ผ่านรูปแบบการสอนที่หลากหลาย เช่น การนำเสนอหน้าชั้นเรียน แลกเปลี่ยนความคิดเห็น เป็นต้น \n\nภาพประกอบ: นักเรียนในโครงการเดินทางไปสอนนักเรียนชั้นประถมต้นที่จังหวัดสระบุรี เป็นส่วนหนึ่งของค่าย GE Camp 2023</p>",
    "counts": 3,
    "review_1": {
      "name": "เฮเลน",
      "gen": "86",
      "contact": "Instagram: @allabout.helen",
      "review": "สวัสดีคับ เฮเลน สินญี่ปุ่น GE20 เน้อ\n-ที่เราเข้า GE มาเพราะเราชอบเรียนภาษาอังกฤษกับ teachers อยู่แล้ว ละเราก็เคยเรียนอีพีมาก่อน ก็คิดว่าคงไม่ต่างกันมาก แต่ไม่ต้องห่วงนะ ไม่จำเป็นต้องมาจากอีพีก็เข้าจีอีได้คับ🥺🥺\n-เราประทับใจตังแต่หลักสูตรที่เน้นการใช้จริงมากกว่าท่องจำ teachers ค่อนข้างเอาใจใส่นะ เพื่อน ๆ ก็เก่งแล้วก็น่ารักกันทุกเลยยย พี่ ๆ ก็น่ารักมาก เรารู้สึกว่าจีอีสนิทกันง่ายมากจากการไปค่าย (อันนี้ชอบสุดละ) ถึงจะเรียนกันคนละสาย เป็นอีกครอบครัวของเราในเตรียมเลย\n-กิจกรรมก็มีต้องจัดซุ้ม Open house กับค่ายจีอี ซึ่งค่ายนี้คือพี่ม.6 จะเป็นคนจัด อาจจะมีม.5 บ้าง แต่สนุกแล้วก็เล่นใหญ่กันจริง ๆ ส่วน Open house ก็ออกแนวโปรโมทจีอี เราก็จะได้ทำงานในฝ่ายที่เราถนัด แล้วก็จะมีเฮดคนนึง ซึ่งเราก็จะได้ทำงานกันเป็นทีมเนอะ\n-สุดท้าย เป็นกำลังใจให้น้อง ๆ ทุกคนที่จะมาเป็น GE21 น้า ข้อสอบอาจจะยาก แต่เรียนยากกว่า (ฮา) เอาเถอะ ถ้าผ่านมาได้แกก็จะได้เจออะไรอีกเยอะมาก อาจจะมีเหนื่อย มีท้อ แต่เราเชื่อว่าคุ้มแน่นอน ถ้าอยากคุยก็ดีเอมมาที่ไอจีเราเลยยย @allabout.helen"
    },
    "review_2": {
      "name": "นภัส",
      "gen": "84",
      "contact": "Instagram: @napas_nannapas",
      "review": "สาเหตุที่เข้าจีอี : \nเราชอบเรียนภาษาอังกฤษมากกก เป็นวิชาโปรดมาโดยตลอดเลย พอสอบติดเตรียม ได้ยินมาว่ากิฟต์อิ๊งมีหลักสูตรการสอนที่ไม่เหมือนที่อื่น มีเนื้อหาสอนเรื่อง Greek mythology ด้วย! ตอนนั้นคือตัดสินใจเลยว่าจะสอบเข้ากิฟต์อิ๊ง\nความประทับใจในจีอี : \nมิตรภาพค่ะ ตอบแบบไม่ต้องคิดเยอะเลย55555 เพื่อนในกิฟต์อิ๊งคือกลุ่มเพื่อนที่เราสนิทด้วยมากที่สุดในเตรียม เพราะตัวติดกันตลอด ยิ่งตอนม.5 ม.6 ที่ต้องเตรียมค่าย ทำให้พวกเราต้องช่วยกันทำงาน พูดง่ายๆคือ อยู่ด้วยกันมากขึ้น นอกจากคาบเรียนจีอีเลยยิ่งสนิทกัน เราไม่ผิดหวังเลยที่วันนั้นตัดสินใจสอบเข้ากิฟต์อิ๊ง ครูที่สอนพวกเราก็น่ารักมากๆเลยนะคะ โดยเฉพาะช่วงม.4 ที่เพิ่งได้เขียนเอสเสใหม่ๆ เราเครียดมาก เพราะกลัวทำได้ไม่ดี แต่ครูไม่กดดันเลย ทักไปถามกับปรึกษาได้ตลอด ช่วยเราไว้มากๆค่ะ เรารู้สึกว่าเพราะครูที่สอนพวกเราใจดีแล้วก็เข้าใจเด็กมากๆ เวลามีปัญหาอะไร เราเลยรู้สึกอุ่นใจที่จะบอกครู ไม่เกร็งเวลาเรียน แล้วก็ทำให้เราเอนจอยในการเรียนมากขึ้นเยอะเลย Gifted English is definitely one of my core memories!\nกิจกรรม/การเรียน :\nพูดถึงการเรียน ก็อย่างที่เกริ่นๆไปว่า เราต้องเขียนเอสเสหรือเรียงความภาษาอังกฤษค่ะ เป็นงานหลักๆของเด็กกิฟต์อิ๊งเลย ทุกคนจะได้เขียนทั้งงานเขียนเชิงวิชาการและความคิดสร้างสรรค์ เราคิดว่ามันเป็นโอกาสที่ดีมากๆเลยนะ ที่ได้ฝึกเขียนเรียงความ เพราะต่อไปจะได้ใช้แน่นอน ครูจะสอนตั้งแต่หลักการเขียนเรียงความที่ดี เทคนิคที่ช่วยให้เขียนแล้วดูสละสลวยมากขึ้น ในช่วงม.4 ก็จะได้เรียนแกรมมาร์นิดหน่อยด้วยค่ะ เพื่อเป็นประโยชน์ต่อการเขียน อ่านมาถึงตรงนี้ ทุกคนอาจจะคิดว่าดูเครียดๆ แต่จริงๆมันไม่ได้เครียดตลอดนะคะ งานเขียนเชิงความคิดสร้างสรรค์สนุกมากๆในตอนที่เรียนเนื้อหา เราได้วิเคราะห์โปสเตอร์หนัง, เรียนปกรณัมกรีก, อ่านหนังสือนิยาย และอีกมากมายเลย ถ้าใครรู้สึกติดขัดตอนเขียนก็สามารถปรึกษาครูได้ตลอดค่ะ \nส่วนกิจกรรม ต้องบอกว่าอันนี้คือไฮไลต์อีกอย่างของเด็กกิฟต์อิ๊ง! กิจกรรมเด่นสุดของพวกเราก็คือ GE camp ค่ะ เป็นค่าย 3 วัน 2 คืน ที่ทั้งสามรุ่นไปกันหมด พี่ๆม.6 จะเป็นคนจัดค่าย ม.5  จะช่วยจัดกิจกรรมเล็กๆเพื่อเตรียมตัวเป็นพี่จัดค่าย ค่ายของเรามีธีมทุกปีนะ บอกเลยว่ากิจกรรมในค่ายสนุกสุดๆ ไม่อยากสปอยล์ ไว้ทุกคนเข้ามาเป็นเด็กกิฟต์อิ๊งด้วยกันแล้วจะรู้เอง555555 (หรือถ้าใครอยากเห็นสปอยล์นิดหน่อย สามารถเข้าไปส่องไอจี tugiftedenglish นะคะ) นอกจากนี้ก็มีกิจกรรมอื่นๆ เช่น รุ่นเราจัด Secret Santa เป็นกิจกรรมเขียนจดหมายช่วงคริสต์มาสที่เปิดให้เด็กเตรียมทุกคนมาเล่นได้ แล้วเราจะเป็นคนเอาจดหมายไปส่งให้ กิจกรรมนี้ก็สนุกมากเหมือนกัน แล้วก็มีกิจกรรมต้อนรับเพื่อนๆจากสิงคโปร์, เป็นเฮดจัดซุ้มภาษาอังกฤษในวันโอเพ่นเฮ้าส์, แล้วก็มีสายรหัสด้วย สนุกทุกกิจกรรมเลย อย่าลืมมาเป็นเด็กกิฟต์อิ๊งด้วยกันนะคะ\n\nนภัส นันท์นภัส ฉัตรตระกูลรักษ์ GE รุ่นที่ 18"
    },
    "review_3": {
      "name": "พลอย",
      "gen": "85",
      "contact": "Instagram: @ploytato",
      "review": "สวัสดีค่า พลอยน้าคะ tu 85 ge 19\nแล้วก็เป็นประธานโครงการกิ้ฟอิ้งด้วยย\nก่อนอื่นเลยต้องย้อนกลับไปตั้งแต่อนุบาลจนถึงมอต้น เราเรียนepมาตลอดด เราเลยไม่อยากทิ้งภาษาอังกฤษ เป็นสาเหตุที่ทำให้เราตัดสินใจสมัครโครงการนี้ โดยรุ่นเราก็จะมีสามรอบ\nรอบ 1 จะดูคะแนนสอบเข้ากับเกรดภาษาอังกฤษตอนมอต้นว่าถึง 3.80 มั้ย และก็ถามว่าทำไมอยากเข้าา\nรอบ 2 เขียน essay รอบนี้ทุกคนต้องตั้งสติดี ๆ มาก ๆๆๆๆ เพราะมันมีเวลาจำกัด ตอนเราทำก็เสร็จแบบฉิวเฉียด มาก ๆ \nรอบ 3 สัมภาษณ์ รอบนี้ขอแค่พกความมั่นใจมาก็พอ คุณครูทุกคนในโครงการน่ารักทุกคน ไม่ต้องกลัวเลยย\nแต่ว่าการคัดอาจจะมีการเปลี่ยนแปลงน้า ต้องติดตามดูของแต่ละปี \nพอได้เข้ามาเป็นนักเรียนในโครงการแล้ว ทุก ๆ คาบอังกฤษ ไม่ว่าจะอยู่ตึกไหนก็ต้องเดินมาเรียนที่ตึก 60 ห้อง 321 เพื่อน ๆ ในโครงการน่ารักมากก ทุกคนเลย ถึงแม้ทุกคนจะอยู่กันคนละสายแต่ก็ช่วยกัน support กันอยู่ตลอด และที่สำคัญคือทุกคนเก่งกันมากก แบบ มาก จริง ๆ อัจฉริยะกันมาก  แล้วก็การเรียนของกิ้ฟอิ้งก็จะไม่เหมือนคาบภาษาอังกฤษของเพื่อน ๆ คนอื่น เพราะกิ้ฟอิ้งเน้นการเรียนในด้านการเขียน และ วิเคราะห์ มากกว่าที่จะท่องจำ สำหรับเราแล้วเราชอบเรียนแนวนี้มากกว่า เพราะมันทำให้เราได้เรียนรู้อะไรมากกว่าที่จะไปท่องจำพอสอบเสร็จก็ลืม แต่ สกิลที่เราได้จากทำงานจะอยู่กับเราตลอด แถมกิ้ฟอิ้งยังมีกิจกรรมอื่น ๆ อีกเยอะม้าก เช่น english week, secret santa และ ge camp ซึ่งเป็นสิ่งที่เราชอบที่สุดในจีอีเลยก็ว่าได้ เพราะเป็นค่ายสามวันสองคืนที่ พี่พี่มอหก ตั้งใจจัดให้น้อง ๆ มอสี่ และ ห้า เป็นค่ายที่ทำให้เราได้สนิทกับเพื่อน ๆ พี่ ๆ น้อง ๆ ในกิ้ฟเยอะขึ้นมากกก สำหรับเราแล้ว โครงการนี้ให้อะไรกับเราเยอะมาก ๆ ทั้งเพื่อน สังคม ความรู้ ประสบการณ์ อยากให้ทุกคนมาลองสมัครกันดูน้า มาเป็นครอบครัวจีอีกันน ทำให้เต็มที่และจะไม่ผิดหวังแน่นอน แล้วเจอกันในรั้วเตรียมนะคะ see you soon !"
    },
    "image1": "https://i.imgur.com/xjqqkWl.jpg",
    "image2": "https://i.imgur.com/N81uSA8.jpg",
    "image3": "https://i.imgur.com/hWTzp3w.jpg",
    "imgprofile1": "https://i.imgur.com/YcDTidp.jpg",
    "imgprofile2": "https://i.imgur.com/ipwXs0N.jpg",
    "imgprofile3": "https://i.imgur.com/qulXeAd.jpg",
    "capturepic1": "",
    "capturepic2": "",
    "capturepic3": "",
    "__v": 0
  },
  {
    "_id": {
      "$oid": "6545fe673dfb3f79702aae06"
    },
    "id": 4,
    "tag": "โครงการพัฒนาความสามารถ",
    "name": "โครงการพัฒนาความสามารถพิเศษด้านภาษาไทย",
    "engname": "",
    "status": "ผ่านการตรวจสอบ",
    "members": "20-30 คน",
    "ig": "triamudom_gifted_thai",
    "facebook": "โครงการพัฒนาความสามารถพิเศษด้านภาษาไทย โรงเรียนเตรียมอุดมศึกษา",
    "others": "",
    "admission": "<p>การรับสมัครและการสอบเข้า ทางโครงการพัฒนาความสามารถพิเศษด้านภาษาไทยจะมีหลักเกณฑ์ในการรับสมัคร ดังนี้ 1. ผู้สมัครจะต้องเป็นผู้สอบผ่านการคัดเลือกเป็นนักเรียนเตรียมอุดมศึกษา โดยไม่จำกัดแผนการเรียน 2. มีระดับคะแนนเฉลี่ยสะสมชั้นมัธยมศึกษาตอนต้น 3.50 ขึ้นไป 3. มีระดับคะแนนเฉลี่ยสะสมวิชาภาษาไทย 3.50 ขึ้นไป 4. มีผลงานที่แสดงให้เห็นถึงความสามารถพิเศษด้านภาษาไทย 5. จะต้องไม่เป็นผู้สมัครเข้าโครงการพัฒนาความสามารถพิเศษด้านวิทยาศาสตร์ ภาษาอังกฤษ หรือคณิตศาสตร์ โดยการสอบเข้าจะมีการสอบคัดกรองด้วยกันทั้งหมด 2 รอบ ได้แก่ การส่งใบสมัครทาง google forms และการสอบสัมภาษณ์ และสามารถติดตามรายละเอียดการรับสมัครได้ทางช่องทางการประชาสัมพันธ์ของโครงการฯ</p>",
    "subjects": "<p>โครงการพัฒนาความสามารถพิเศษด้านภาษาไทย เป็นโครงการที่มีจุดประสงค์เพื่อพัฒนาผู้เรียนที่มีความสามารถพิเศษด้านภาษาไทย มีการเรียนการสอนโดยใช้หลักสูตร \"ภาษาไทยเพิ่มพูนประสบการณ์\" ซึ่งมีความยากและลึกซึ้งกว่าหลักสูตรปกติ โดยมุ่งเน้นที่การเรียนการสอนทางวิชาการ เช่น ภาษาศาสตร์ วรรณคดีและวรรณกรรม รวมไปถึงคติชนวิทยา ซึ่งจะทำให้นักเรียนได้รับความรู้นอกเหนือจากการเรียนในคาบเรียนปกติ และจะมีการเรียนการสอนในคาบที่ 9 และ 10 ของวันพุธ โดยในช่วงแรกของการเปิดปีการศึกษาจะมีการเชิญวิทยากรผู้ทรงคุณวุฒิจากมหาวิทยาลัยต่าง ๆ มาบรรยายให้ความรู้แก่นักเรียนในโครงการฯ เพื่อให้นักเรียนมีองค์ความรู้ในการเขียนบทความ ก่อนจะมีการตีพิมพ์เป็นวารสารภาษาไทยปริทรรศน์ และการทำโครงงานภาษาไทย นอกจากการเรียนการสอนด้านวิชาการแล้ว การจัดกิจกรรมในโครงการฯ ก็ไม่ด้อยไปกว่ากันเลย ไม่ว่าจะเป็นการจัดงานวันภาษาไทยแห่งชาติ การศึกษายังแหล่งเรียนรู้นอกสถานที่ และการจัดกิจกรรมค่ายวิชาการ ซึ่งจัดเป็นประจำทุกปี</p>",
    "interests": "<p>ถ้าจะพูดถึงความน่าสนใจของโครงการฯ น่าจะอยู่ที่ผลงานทางด้านวิชาการที่โดดเด่นและกิจกรรมที่น่าสนใจ สำหรับผลงานด้านวิชาการ โครงการฯ ได้มีการเรียนการสอนที่เข้มข้น เพื่อพัฒนาองค์ความรู้ของนักเรียนอยู่ตลอด โดยไม่ใช่การเรียนอย่างเดียว แต่นักเรียนในโครงการฯ ทุกคนจะต้องมีผลงานที่สามารถจับต้องได้ คือ หลังจากการอบรมทางวิชาการที่กล่าวไปข้างต้น นักเรียนทุกคนจะต้องเขียนบทความตามหัวข้อที่นักเรียนสนใจตามองค์ความรู้ที่ได้รับ และจะมีการคัดเลือกบทความที่นักเรียนเขียน จนตีพิมพ์เป็นวารสารปิ่นจุฑา แต่แน่นอนว่าวารสารเล่มนึง ไม่ใช่ว่ามีแค่บทความจะเกิดขึ้นได้ จะต้องมีทั้งกองบรรณาธิการ สาราณียกร และตำแหน่งต่าง ๆ ซึ่งนักเรียนในโครงการฯ จะเป็นคนจัดทำทั้งหมด โดยมีคุณครูประจำโครงการฯ ช่วยเหลือดูแล นอกจากวารสารปิ่นจุฑา นักเรียนในโครงการฯ ยังนำองค์ความรู้ที่ได้จากการอบรมไปพัฒนาต่อเป็นโครงงานภาษาไทย ซึ่งในช่วงมัธยมศึกษาปีที่ 4 จะเป็นการจัดทำโครงงานแบบกลุ่ม และในช่วงมัธยมศึกษาปีที่ 5 จะเป็นการจัดทำโครงงานแบบเดี่ยว ซึ่งหัวข้อโครงงานก็จะเป็นหัวข้อที่เกี่ยวข้องกับการศึกษาภาษาไทย เช่น กาษาศาสตร์ วรรณคดีและวรรณกรรม และคติชนวิทยา ซึ่งนักเรียนในโครงการฯ ก็จะมีอิสระในการเลือกสิ่งที่ตัวเองสนใจมาพัฒนาต่อเป็นโครงงานของตัวเอง และในระดับชั้นมัธยมศึกษาปีที่ 6 ก็จะมีการตีพิมพ์วารสารภาษาไทยปริทรรศน์ ซึ่งจะเป็นการรวบรวมบทความที่ได้จากโครงงานที่นักเรียนทำในชั้นมัธยมศึกษาปีที่ 5 และกิจกรรมที่น่าสนใจ เช่น กิจกรรมวันภาษาไทยแห่งชาติ ซึ่งโครงการฯ เป็นผู้รับหน้าที่ในการจัดเป็นประจำทุกปี โดยในงานก็จะมีตำแหน่งหน้าที่ต่าง ๆ ได้แก่ พิธีกร สุนทรพจน์ ฉ่อย ละคร และทีมงานเบื้องหลัง ซึ่งทำให้นักเรียนได้ฝึกทักษะการวางแผน การบริหารจัดการ และฝึกความสามัคคี หลังจากจบกิจกรรมวันภาษาไทยแห่งชาติ จะมีกิจกรรมศึกษายังแหล่งเรียนรู้นอกสถานที่ ซึ่งจะเป็นการเดินทางระยะสั้น ภายในกรุงเทพหรือปริมณทล ซึ่งจะทำให้นักเรียนได้รับความรู้ และสร้างแรงบันดาลใจในการจัดทำโครงงานของตัวเอง และในช่วงใกล้จบปีการศึกษาก็จะมีกิจกรรมค่ายวิชาการ ซึ่งเป็นกิจกรรมที่จะนำนักเรียนในโครงการฯ ออกไปเข้าค่ายจำนวน 3 วัน 2 คืน โดยจะมีการเชิญวิทยาการมาเพื่อให้ความรู้แก่นักเรียน และจะมีการจัดกิจกรรมต่าง ๆ เช่น กิจกรรมสันทนาการ กิจกรรมบายเนียร์ให้กับรุ่นพี่ ม.6 ที่กำลังจะจบการศึกษา และการจัดกิจจกรรมผูกข้อมือ เป็นต้น เพื่อเป็นการสร้างสายสัมพันธ์อันดีระหว่างรุ่นพี่-รุ่นน้อง และคุณครูในโครงการ ซึ่งการจัดกิจกรรมต่าง ๆ ทั้งหมด ก็จะมีคณะครูในโครงการคอยดูแลและให้ความช่วยเหลืออยู่ตลอด</p>",
    "counts": 3,
    "review_1": {
      "name": "นีร",
      "gen": "85",
      "contact": "IG : corneenliastreet",
      "review": "สวัสดีค่ะ เราชื่อนีร เป็น TU85 และ GTH20 สำหรับสิ่งที่โครงการพัฒนาความสามารถพิเศษด้านภาษาไทยหรือกิฟต์ไทยให้เรา ก็คงจะหนีไม่พ้น ‘โอกาส’ ทั้งโอกาสในการได้ลองทำสิ่งใหม่ ๆ และโอกาสที่ทำให้เราได้ค้นหาตัวเอง\n\nแรกเริ่มที่ได้เข้ามาในกิฟต์ไทย ก็จะมีการบรรยายในเรื่องหลักภาษา ภาษาศาสตร์, วรรณคดี วรรณกรรม และคติชนวิทยา จากอาจารย์มหาวิทยาลัยต่าง ๆ ทำให้เราได้รับความรู้ที่สดใหม่ไม่เหมือนที่อื่น เพื่อนำมาพัฒนาในการเขียนบทความในอนาคต\n\nสำหรับเรื่องการเขียนบทความ เราเป็นคนหนึ่งที่ได้มีโอกาสเขียนบทความตีพิมพ์ลงวารสารปิ่นจุฑา ซึ่งเป็นผลงานที่เราภูมิใจมาก ๆ ในทั้งสามปีที่เราได้เข้ามาเป็นนักเรียนเตรียมอุดมศึกษา\n\nถัดมาก็คืองานวันภาษาไทยแห่งชาติ สำหรับงานนี้ นักเรียนชั้นมัธยมศึกษาปีที่ 4 ก็จะได้ทำงานเบื้องหน้า ไม่ว่าจะเป็นฉ่อย ละครเวที สุนทรพจน์ หรือถ้าอยากทำงานเบื้องหลังก็มีทั้งการคุมไฟ คุมเสียง คุมฉาก และอื่น ๆ อีกมากมาย ส่วนเราได้รับโอกาสให้เป็นพิธีกรดำเนินงาน เรียกได้ว่าเป็นประสบการณ์ที่ทำให้เราได้รู้จักตัวเองเพิ่มขึ้น และหลังจากเลื่อนขั้นมาเป็นนักเรียนชั้นมัธยมศึกษาปีที่ 5 ส่วนใหญ่เราก็จะได้ฝึกซ้อมน้อง ๆ รวมถึงดูภาพรวมทั้งหมดด้วย ทำให้เราได้มีความรับผิดชอบและฝึกการแก้ปัญหาเฉพาะหน้า\n\nหลังจากนั้นก็จะเป็นการเข้าสู่ช่วงวิชาการอย่างเต็มรูปแบบ คือการทำโครงงานนั่นเอง ซึ่งโครงงานเล่มหนึ่งก็สามารถเทียบเท่ากับวิทยานิพนธ์ของระดับอุดมศึกษาได้ ในส่วนนี้มัธยมศึกษาปีที่ 4 ก็จะต้องทำเป็นกลุ่ม กลุ่มละ 4-5 คน ส่วนมัธยมศึกษาปีที่ 5 จะต้องทำคนเดียว ซึ่งเราสามารถเลือกครูที่ปรึกษาที่เหมาะสมหัวข้อโครงงานได้อย่างอิสระ แต่ต้องเกี่ยวข้องกับทั้งสามศาสตร์ที่เราได้อบรมไปในช่วงต้นปีการศึกษาด้วย\n\nนอกจากนี้ เรายังมีค่ายวิชาการนอกสถานที่ที่จัดขึ้นทุกปี โดยจะแตกต่างกันไปในแต่ละแขนง เช่น เพลงพื้นบ้าน หรือศิลปะการแสดง เป็นต้น โดยมีวิทยากรพิเศษที่เป็นผู้ทรงคุณวุฒิในหัวข้อนั้น ๆ มาบรรยาย\n\nหลังจากจบค่าย เราก็จะนำเอาโครงงานที่เสร็จสมบูรณ์ไปนำเสนอที่งาน Triam Udom Open House ที่จะจัดขึ้นในเดือนมกราคม เพื่อให้บุคคลภายนอกมาศึกษาดูงานต่อไป\n\nกิจกรรมของกิฟต์ไทยที่กล่าวมาในข้างต้น ยังเทียบไม่ได้กับประสบการณ์ทุกอย่างที่ได้รับจากที่นี่ หากน้อง ๆ คนใดหลงใหลในภาษาและสนใจกิฟต์ไทย ก็อย่าลืมติดตามข่าวสารและเข้ามาเป็นส่วนหนึ่งของกิฟต์ไทยในปีการศึกษาหน้านะคะ"
    },
    "review_2": {
      "name": "",
      "gen": "",
      "contact": "",
      "review": ""
    },
    "review_3": {
      "name": "",
      "gen": "",
      "contact": "",
      "review": ""
    },
    "image1": "https://i.imgur.com/ftOmlbC.jpg",
    "image2": "https://i.imgur.com/YyChglD.jpg",
    "image3": "https://i.imgur.com/YqDVJ4E.jpg",
    "imgprofile1": "https://i.imgur.com/n0bQTlF.jpg",
    "imgprofile2": "",
    "imgprofile3": "",
    "capturepic1": "",
    "capturepic2": "",
    "capturepic3": "",
    "__v": 0
  }
]
